<li id="wn425_18366">Návrh reformy Evropského copyrightu byl původně navržený <a href="https://en.wikipedia.org/wiki/G%C3%BCnther_Oettinger">Güntherem Oettingerem</a> za jeho členství v Digitální Komisi EU (2014-2016). Tato <a href="https://www.theregister.co.uk/2018/06/12/eu_copyright_filter/">kontroverzní reforma</a> může zavést nahrávací filtry a <a href="https://www.theregister.co.uk/2018/09/12/youtube_article13_special_report/">podružný copyright</a>. Má také velmi omezené výjimky pro text a data mining. Klíčová překážka reformě <a href="https://twitter.com/dhbln/status/1039834244649046021">padla</a> minulou středu, když pro ni hlasovala většina členů evropského parlamentu pouze s malými úpravami. Mnoho online komunit <a href="https://saveyourinternet.eu/">protestuje</a> proti návrhu v naději, že evropský parlament jej znovu odmítne jako v červenci 2018. Obavy jsou především z toho, že všechny projekty v EU budou povinny zavést filtry na nahrávaný obsah, tedy cenzurní infrastrukturu jako takovou. To bude velký problém pro projekty tvořené uživateli jako je OSM nebo Wikipedie. Návštěvníci Wikipedie z mnoha zemí Evropy se setkali s černým banerem, který je žádá, aby bránili internet a některé edice Wikipedie byly na protest úplně vypnuty a zobrazují pouze černou stránku. OSM v Německu, ve spolupráci s FOSSGIS, se účastnili protestu náhradou každé desáté dlaždice <a href="https://twitter.com/KORINAUfU/status/1039198821719461888">protestní zprávou</a> na černém pozadí. Rada nadace OSM nevydala k této situaci oficiální prohlášení, ale na mail listu OSMF se něco <a href="https://lists.openstreetmap.org/pipermail/osmf-talk/2018-September/005250.html">objevilo</a>. Aby byl nový zákon platný musí stále projít parlamentem. Schválením návrhu evropský parlament otevřel jednání s Evropskou komisí a Evropskou radou. Pokud by byla tato verze zákona schválena všemi třemi evropskými orgány, byla by připravena pro finální hlasování ke konci roku.</li>
