<li id="wn382_16406">Firma Cybo, provozující adresář žlutých stránek, by ráda nabídla svá POI data do OpenStreetMap. Jsou dvě paralelní diskuze na mail listech <a href="https://lists.openstreetmap.org/pipermail/imports/2017-November/005234.html">imports</a> a <a href="https://lists.openstreetmap.org/pipermail/talk-us/2017-November/018115.html">talk-us</a>. Dle všeho jsou souřadnice bodů <a href="https://lists.openstreetmap.org/pipermail/talk-us/2017-November/018120.html">získány</a> pomocí geokódovacího API od Google a nemohou tak být z právních důvodů použity v OSM.</li>
<li id="wn387_16622">Marketingová společnost Brandify <a href="https://lists.openstreetmap.org/pipermail/imports/2017-December/005279.html">plánuje</a> provést <a href="https://wiki.openstreetmap.org/wiki/Brandify_Imports">import</a> všech poboček sítě Walmart v USA (ve spolupráci s Maps.Me). Zverik vytvořil stránku pro <a href="http://audit.osmz.ru/project/walmart">validaci</a> těchto dat s pomocí nástroje OSM Conflator.</li>
<li id="wn387_16663">Po zkušenostech z importu dat od  Navads/Shell se Paul M. Gillard na talk-gb mail listu <a href="https://lists.openstreetmap.org/pipermail/talk-gb/2017-December/020992.html">ptá</a>, proč nezkoušíme sehnat více seznamů obchodů od velkých provozovatelů a importovat je do OSM.</li>
<li id="wn388_16665">Někdy pomůže dostat věci z vašeho systému - někdo mapující v <a href="http://www.openstreetmap.org/#map=14/38.5921/-122.5705">Kalistoze</a> přidal detailní <a href="https://forum.openstreetmap.org/viewtopic.php?id=60810">stížnost</a> na problémy spojené s mapováním v oblasti, kde dominují špatné importy. Na fóru jsou různé odpovědi a vysvětlení toho co se stalo s tím, že naštěstí i v těchto oblastech jsou to většinou relikty z minulosti.</li>
<li id="wn390_16737">Dva mappeři říkají, že import Facebooku s pomocí umělé inteligence v Thajsku učinil OSM v některých zemědělských oblastech <a href="https://forum.openstreetmap.org/viewtopic.php?pid=679622#p679622">nepoužitelnou</a> a zvažují, zda by neměl být revertován.</li>
<li id="wn391_16778">Dále pokračuje jednání o uvolnění dat pro <a href="https://www.openstreetmap.org/user/Legolash2oLiam/diary/43115">rychlostní limity</a> na britských železnicích. Je k tomu také <a href="https://lists.openstreetmap.org/pipermail/imports/2018-January/005336.html">diskuze</a> na import mail listu.</li>
<li id="wn393_16865">Plán na <a href="https://lists.openstreetmap.org/pipermail/imports/2018-January/005342.html">import budov</a> ze španělského katastru je již v poslední fázi. Vlastní import začne co nejdříve, nejprve v Tenerife a městě Málaga.</li>
<li id="wn393_16856">Albert Pundt <a href="https://lists.openstreetmap.org/pipermail/talk-us/2018-January/018301.html">navrhuje</a> vylepšení hranic země v americké Pensylvánii s využitím dat TIGER 2017. V komentáři je doporučena funkce "nahradit geometrii" z JOSM pluginu  utilsplugin2.</li>
<li id="wn396_17032">Společnost Brandify <a href="https://lists.openstreetmap.org/pipermail/talk-us/2018-February/018337.html">oznámila</a> záměr importovat RetroFitness lokality. V diskuzi jí ale byl připomenut předchozí import (lokality poboček Walmart), který stále potřebuje doladit.</li>
<li id="wn398_17133">Raymond Nijssen <a href="https://lists.openstreetmap.org/pipermail/imports/2018-March/005399.html">se ptá</a> na nejlepší způsob importu tvaru a materiálu střech pro ostrov Svatého Martina. Tato data pocházejí z mapathonu organizovaného dánským Červeným křížem po hurikánu Irma. Import vypadá jednoduše, protože data již obsahují ID patřičných OSM objektů.</li>
<li id="wn398_17135">Jozef Riha <a href="https://lists.openstreetmap.org/pipermail/imports/2018-February/005392.html">koordinuje</a> import <a href="https://wiki.openstreetmap.org/wiki/MinvSKAddress">adresních dat</a> pro Slovensko poskytnutých slovenským Ministersvem vnitra. Zatím není žádný automatizovaný postup, takže formálně se nejedná o import, ale i tak je tento mail list jedno z dobrých míst pro rady a zpětnou vazbu.</li>
<li id="wn398_17132">Stefan Keller <a href="https://lists.openstreetmap.org/pipermail/imports/2018-March/005402.html">by rád</a> provedl polo-automatický <a href="https://wiki.openstreetmap.org/wiki/Switzerland/Mobility_Cooperative">import</a> 1 500 stanic pro sdílení aut švýcarské sítě <a href="https://www.mobility.ch/en/">mobility</a>.</li>
<li id="wn398_17134">Multi Modal <a href="https://lists.openstreetmap.org/pipermail/imports/2018-February/005398.html">informuje</a> na import mail listu o plánovaném <a href="https://wiki.openstreetmap.org/wiki/Basisregistratie_Grootschalige_Topografie/Rijnland_polder_water_import">importu</a> vodních oblastí v holandském Rhinelandu.</li>
<li id="wn398_17126">Uživatel bdiscroe <a href="https://www.openstreetmap.org/user/bdiscoe/diary/43428">upozorňuje</a> na některé chybné importy dat lesů a vodních toků, které objevil se svým programem find_small_displacement v Japonsku.</li>
<li id="wn399_17148">Ilya Zverev by rád <a href="https://lists.openstreetmap.org/pipermail/imports/2018-March/005404.html">importoval</a> 59 000 benzinek z databáze NavAds. Christoph Hormann poukazuje na to, že databáze obsahuje data z několika zemí a proto bude nezbytná spolupráce místních komunit.</li>
<li id="wn400_17202">V Portugalsku bylo, bez předchozího <a href="https://lists.openstreetmap.org/pipermail/talk-pt/2018-March/001554.html">souhlasu a dokumentace</a>, importováno během dvou měsíců velké množství dat.</li>
<li id="wn400_17230">Ilya Zverev <a href="https://wiki.openstreetmap.org/wiki/Navads_Imports">se dostal</a> k datové sadě od NavAds obsahující více než 59 tisíc čerpacích stanic z celého světa. V současné době jsou data kontrolována a připravována pro import - průběh lze sledovat na <a href="https://lists.openstreetmap.org/pipermail/imports/2018-March/005436.html">import</a> mail listu a na určené <a href="https://wiki.openstreetmap.org/wiki/Navads_Imports">wiki stránce</a>.</li>
<li id="wn402_17323">Španělská OSM komunita <a href="https://lists.openstreetmap.org/pipermail/talk-de/2018-April/114783.html">hledá</a> (automatický <a href="https://translate.google.com/translate?sl=auto&amp;tl=cs&amp;u=https://lists.openstreetmap.org/pipermail/talk-de/2018-April/114783.html">překlad</a>) mappery pro pomoc s <a href="https://wiki.openstreetmap.org/wiki/Spanish_Cadastre/Buildings_Import">importem budov a adres</a> ze španělského katastru. Aktuálně jsou vítáni všichni pro pomoc na různých <a href="http://tareas.openstreetmap.es">projektech</a> na Kanárských ostrovech, Menorce, v Andalusii a Cantabrii.</li>
<li id="wn403_17350">Komunity OpenStreetMap ve <a href="https://lists.openstreetmap.org/pipermail/imports/2018-April/005477.html">Francii</a> a <a href="https://lists.openstreetmap.org/pipermail/imports/2018-April/005481.html">Německu</a> odmítly importy benzínek z dat od NavAds kvůli problémům s kvalitou těchto dat.</li>
<li id="wn404_17372">Cascafico Giovanni <a href="https://lists.openstreetmap.org/pipermail/imports/2018-April/005484.html">by rád</a> importoval z oficiálních zdrojů benzínky v Itálii.</li>
<li id="wn407_17518">Oficiální vládní adresní data z Dánska byla poprvé <a href="https://wiki.openstreetmap.org/wiki/Import/Catalogue/KMS">importována</a> do OSM v roce 2009. Nyní se vyvíjí nová webová aplikace <a href="https://wiki.openstreetmap.org/wiki/AutoAWS">AutoAWS</a> pro automatickou správu adresních uzlů v rámci Dánska. Již proběhly první živé testy funkčnosti.</li>

<li id="wn412_17720">Mapper <a href="https://www.openstreetmap.org/user/johnparis">johnparis</a> oznámil na import mail listu <a href="https://lists.openstreetmap.org/pipermail/imports/2018-June/005528.html">hromadnou editaci</a> pro autobusové zastávky v Paříži. Rád by doplnil některé charakteristiky (zónu, ID a ref zastávky) od Île-de-France Mobilités, dřívějšího STIF (Syndicat des Transports d'Île-de-France).</li>
<li id="wn419_18003">Allan Walker ve svém <a href="https://twitter.com/AllanWalkerIT/status/1021860628556734465">tweetu</a> upozorňuje na svou <a href="https://public.tableau.com/profile/allan.walker#!/vizhome/MSFTVOSM/MicrosoftvOpenStreetMapBuildingFootprints">vizualizaci</a> počtu budov v OSM pro USA v porovnání s datovou sadou budov od firmy Microsoft. Jak vidíte, v počtu vedou data od Microsoftu všude kromě státu Massachusetts.</li>
<li id="wn420_18096">Uživatel omgitsgela napsal <a href="https://www.openstreetmap.org/user/omgitsgela/diary/44525">shrnutí</a> své práce na opravách importovaných adres v americkém státě Massachusetts a některé postřehy z městského mikromapování.</li>
<li id="wn424_18292">Andrew Harvey plánuje importovat budovy v australské oblasti <a href="https://en.wikipedia.org/wiki/Australian_Capital_Territory">Capital Territory</a> a v souladu s pravidly zahájil požadovanou diskuzi na <a href="https://lists.openstreetmap.org/pipermail/imports/2018-August/005659.html">import</a> mail listu. Import by měl přidat přes 60 000 budov a přes 500 000 uzlů, ale nezahrnuje adresní data.</li>
<li id="wn424_18291">Je <a href="https://lists.openstreetmap.org/pipermail/imports/2018-August/005661.html">plánován</a> import dat k silniční síti pro indickou Keralu, oblast nedávno postiženou povodněmi. Data byla vytvořena firmou Facebook s pomocí strojového učení. Plán je umožnit Facebooku provést počáteční import po kterém členové indické OSM komunity provedou validaci dat. <a href="https://lists.openstreetmap.org/pipermail/imports/2018-August/005666.html">Lokální</a> <a href="https://lists.openstreetmap.org/pipermail/imports/2018-August/005681.html">komunita</a> žádá o asistenci Facebooku při importu. Během diskuze se nicméně ukázalo, že nebyla <a href="https://lists.openstreetmap.org/pipermail/imports/2018-August/005663.html">přesně</a> dodržena pravidla pro import a <a href="https://lists.openstreetmap.org/pipermail/imports/2018-August/005674.html">byly vzneseny</a> některé připomínky.</li>
<li id="wn430_18602">Majka <a href="https://lists.openstreetmap.org/pipermail/imports/2018-October/005734.html">oznámila</a> plánované importy poštovních schránek pro Českou republiku. Slovo import možná není na místě, protože se hlavně jedná o aktualizaci dob výběru a označení aktuálně neaktivních schránek jako <code>disused:amenity=post_box</code>.</li>
<li id="wn430_18633">Dannykath z Development Seed <a href="https://www.openstreetmap.org/user/dannykath/diary/45160">píše</a> o importech dat do OSM. Soupis obsahuje informace o datech vhodných pro import, co zahrnuje proces importu, co musí být před startem importu zváženo, jak to celé zdokumentovat a jak zahrnout do celého procesu komunitu.</li>
<li id="wn430_18624">Denver Regional Council of Governments vytváří datovou sadu, která je <a href="https://osmcoloradoimport.info/">dostupná pro import</a> do OpenStreetMap. Obsahuje přes 1 milion obrysů budov s přesností asi 6cm. Bude organizováno několik importních akcí na kterých budou moci dobrovolníci pomoci s kontrolou a zajištěním konzistence s aktuálními OSM daty.</li>
<li id="wn431_18651"><a href="https://lists.openstreetmap.org/pipermail/imports/2018-October/005751.html">Plánuje</a> se import přírodních památek (stromů) pro italskou oblast Friuli Venezia Giulia. Giovanni vytvořil <a href="https://wiki.openstreetmap.org/wiki/Import/Catalogue/AlberiMonumentali-RAFVG-opendata">wiki stránku</a> importu a hledá pomocníky.</li>
<li id="wn431_18659">Leif Rasmussen <a href="https://lists.openstreetmap.org/pipermail/imports/2018-October/005753.html">oznámil</a> připravený import chybějících budov a adresních dat pro americký  okres Miami-Dade.</li>
<li id="wn431_18649">Připravuje se <a href="https://lists.openstreetmap.org/pipermail/imports/2018-October/005748.html">import</a> nabíjecích stanic pro elektrická auta v Norsku, Švédsku a Finsku. Jak je zmíněno na <a href="https://wiki.openstreetmap.org/wiki/Import/Catalogue/Nordic_Charging_Station_Import">wiki</a>, tyto stanice jsou ve Skandinávii důležité, protože téměř 50% všech prodávaných aut jsou elektrická auta nebo plug-in hybridy.</li>
<li id="wn431_18658">Přestože většina importů je dobře připravena, dokumentována a diskutována, některé <a href="https://lists.openstreetmap.org/pipermail/talk-ca/2018-October/008794.html">nejsou</a>. Jak bylo zmíněno na kanadském mail listu, jeden mapper zde přidal administrativní hranice dosti diskutabilním způsobem a ignoroval <a href="http://resultmaps.neis-one.org/osm-discussion-comments?uid=698649&amp;commented">komentáře</a> od členů komunity.</li>
<li id="wn432_18707">Pieter Vander Vennet <a href="https://lists.openstreetmap.org/pipermail/imports/2018-October/005777.html">oznámil</a> na importním mail listu plán belgické komunity na integraci obrysů budov z několika belgických státních zdrojů do OSM. Plán je zahrnout do importu i externí ID, což sklidilo hlasitou kritiku i podporu. Vzhledem k tomu, že se jedná spíše o dlouhodobý integrační proces než o rychlé jednorázové úsilí, je stále v plánu externí ID zahrnout.</li>
<li id="wn434_18799">Jeff Underwood z firmy Facebook <a href="https://www.openstreetmap.org/user/Jeff%20Underwood/diary/46903">zaslal</a> rozsáhlou dokumentaci nazvanou <em>Jak vlastně pracuje systém Facebooku pro import silnic s podporou umělé inteligence?</em> o jejich systému pro generování dat pro OSM postaveném na strojovém učení. Facebook aktuálně nahrává data pro Thajsko a navazuje spolupráci s HOT v Indonézii.</li>

<li id="wn441_19112">omgitsgela <a href="https://www.openstreetmap.org/user/omgitsgela/diary/47346">žádá</a> o komentáře k plánovanému importu adres v americkém státě Massachusetts. Vlastní import z <a href="https://docs.digital.mass.gov/dataset/massgis-data-master-address-data"><em>MassGIS</em></a>, veřejné GIS databáze tohoto státu, je detailně <a href="https://wiki.openstreetmap.org/wiki/Import/Catalogue/MassGIS_Addresses">popsán</a> na wiki.</li>
<li id="wn444_19241"><a href="https://lists.openstreetmap.org/pipermail/imports/2019-January/005880.html">Lajdácké chyby</a> během importu budov v Kanadě vedly jiné mappery k <a href="https://lists.openstreetmap.org/pipermail/imports/2019-January/005878.html">požadavku</a> na zastavení importu a úvahám o revertu. Aktuálně byl již import <a href="https://lists.openstreetmap.org/pipermail/imports/2019-January/005891.html">pozastaven</a>.</li>

<li id="wn445_19318">Frederik Ramm <a href="https://lists.openstreetmap.org/pipermail/imports/2019-January/005902.html">navrhuje</a> revertovat čtyři roky starý import budov pro americký okrsek Ulster ve státě New York, protože byly místo správných obrysů budov importovány jen jednoduché obdélníky. Před dvěma lety se o tomto importu <a href="http://worstofosm.tumblr.com/post/148016716836/in-ulster-county-ny-people-live-in-small-square">zmiňuje</a> také <em>Nejhorší z OSM</em>.</li>

<li id="wn450_19558">Giovanni Cascafico <a href="https://lists.openstreetmap.org/pipermail/imports/2019-February/005944.html">oznámil</a> plánovaný <a href="https://wiki.openstreetmap.org/wiki/Import/Catalogue/ItalyFuelStations/maintenance">import italských benzínek</a> s využitím datové sady Ministerstva pro ekonomický rozvoj.</li>
<li id="wn450_19597">Microsoft <a href="https://lists.openstreetmap.org/pipermail/talk-ca/2019-March/009131.html">uvolnil</a> 12 663 475 počítačem generovaných <a href="https://github.com/Microsoft/CanadianBuildingFootprints">obrysů budov</a> pro Kanadu pod licencí Open Data Commons Open Database License (ODbL). Kanadští přispěvatelé upozornili na problémy, které musí být vyřešeny před jejich importem. Pokud chcete data použít, konzultujte to prosím s komunitou. Tato akce následuje po uvolnění 125 192 184 <a href="https://github.com/Microsoft/USBuildingFootprints">obrysů budov</a> pro USA před několika měsíci.</li>
<li id="wn450_19594">Po importu <a href="https://wiki.openstreetmap.org/wiki/Finland:Digiroad/Digiroad_bus_stop_import">autobusových zastávek</a> od  Finnish Transport Agency (FTA), plánuje Helsinki Region Transport Authority (HSL) také importovat pozice zastávek pro oblast Helsinek a <a href="https://forum.openstreetmap.org/viewtopic.php?id=64864">oznámila</a> svůj záměr na finském OSM fóru. Další informace <a href="https://wiki.openstreetmap.org/wiki/Finland:HSL/HSL_bus_stop_import">najdete</a> na příslušné wiki stránce.</li>

<li id="wn451_19648">Uživatel Hokkosha <a href="https://lists.openstreetmap.org/pipermail/talk-ja/2019-March/010469.html">publikoval</a> (automatický <a href="https://translate.google.com/translate?sl=ja&amp;tl=cs&amp;u=https://lists.openstreetmap.org/pipermail/talk-ja/2019-March/010469.html">překlad</a>) návrh na <a href="https://wiki.openstreetmap.org/wiki/Import/Catalogue/Takubus">import</a> dat (automatický <a href="https://translate.google.com/translate?sl=ja&amp;tl=cs&amp;u=https://wiki.openstreetmap.org/wiki/Import/Catalogue/Takubus">překlad</a>) autobusových linek v Hokkaido Takushoku a žádá o zpětnou vazbu. Tento návrh bude po úvodní diskuzi v japonštině přeložen do i angličtiny.</li>

<li id="wn452_19693">V souladu s dřívějším <a href="https://lists.openstreetmap.org/pipermail/imports/2019-March/005951.html">oznámením</a> je v Norsku <a href="https://wiki.openstreetmap.org/wiki/Import/Catalogue/Bus_stop_import_Norway">plánován</a> import autobusových zastávek.</li>
<li id="wn452_19683">Rory McCann <a href="https://lists.openstreetmap.org/pipermail/diversity-talk/2019-March/000397.html">informoval</a> o plánu importu <a href="https://wiki.openstreetmap.org/wiki/Import_information_and_care_points_for_women_and_LGTBI_collectives_in_Catalunya">informačních míst</a> pro ženy a spolků <a href="https://cs.wikipedia.org/wiki/LGBT">LGBT</a> ve španělském Katalánsku.</li>

<li id="wn455_19850">Jason Owen <a href="https://wiki.openstreetmap.org/wiki/Import/Catalogue/Harare_Water_Wells">plánuje</a> import pozic studní pro Harare v Zimbabwe a <a href="https://lists.openstreetmap.org/pipermail/imports/2019-April/005955.html">zaslal</a> oznámení na import mail list.</li>

<li id="wn456_19894">Švédská komunita OSM <a href="https://wiki.openstreetmap.org/wiki/Import/Catalogue/NMD_2018_Import_Plan">plánuje</a> import dat o využití půdy od Švédské agentury pro ochranu životního prostředí (Naturvårdsverket). Diskuze o tomto importu <a href="https:/lists.openstreetmap.orgpipermailtalk-se2019-March003538.html">probíhá</a> na mail listu talk-se (automatický <a href="https://translate.google.com/translate?sl=auto&amp;tl=cs&amp;u=https://lists.openstreetmap.org/pipermail/talk-se/2019-March/003538.html">překlad</a>).</li>
<li id="wn456_19858">Japonské Ministerstvo zemědělství, lesnictví a rybářství (MAFF) <a href="http://www.maff.go.jp/j/tokei/porigon/index.html">nedávno publikovalo</a>  (automatický <a href="https://translate.google.com/translate?sl=ja&amp;tl=cs&amp;u=http://www.maff.go.jp/j/tokei/porigon/index.html">překlad</a>) data o farmách pro celé Japonsko. nyampire <a href="https://www.openstreetmap.org/user/nyampire/diary/48164">nabízí</a> několik detailů pro tuto rozsáhlou datovou sadu s více než 30 miliony polygonů. Záležitost uzavírá slovy, že import něčeho takového "... může být výzva".</li>

<li id="wn457_19930">Grigory Rechistov <a href="https://lists.openstreetmap.org/pipermail/imports/2019-April/005958.html">připravil</a> import lesů, polí a jiných typů využití půdy z dat Švédské agentury pro ochranu životního prostředí a <a href="https://wiki.openstreetmap.org/wiki/Import/Catalogue/NMD_2018_Import_Plan">dokumentuje</a> svůj plán na wiki. Kritické hlasy na import mail listu jsou zřejmě <a href="https://lists.openstreetmap.org/pipermail/imports/2019-April/005961.html">široce ignorovány</a>.</li>

<li id="wn459_20031">Robert Bell (<a href="https://www.openstreetmap.org/user/itsamap!">Itsamap!</a> v OSM &amp; bjjptq na Redditu) nabízí velmi <a href="https://amp.reddit.com/r/openstreetmap/comments/bjjptq/what_i_have_learned_after_being_involved_with">detailní pohled</a> na to, jak získali přístup k lokálním datům a pak je importovali do OpenStreetMap. Klíčem k získání dat byla neoblomnost a obsáhlý dialog s lokálními úředníky (speciálně na GIS oddělení). Kromě toho je zde mnoho detailů o tom, jak připravit vlastní import.</li>

<li id="wn464_20253">HOT <a href="https://tasks-assisted.hotosm.org/">spustil</a> instanci Tasking Manageru pro importy s podporou počítačového vidění.</li>

<li id="wn465_20293">Alexis Athlan z L214, francouzské organizace na ochranu zvířat, <a href="https://lists.openstreetmap.org/pipermail/imports/2019-June/006015.html">oznámil</a> plán importovat data popisující dostupnost veganských a vegetariánských jídel v 1&nbsp;400 restauracích ve Francii.</li>
<li id="wn465_20305">David Morais Ferreira <a href="https://lists.openstreetmap.org/pipermail/talk-lu/2019-June/000192.html">žádá</a> o zpětnou vazbu ohledně možného importu asi 500 význačných stromů v Lucembursku.</li>
<li id="wn465_20336">Atakua <a href="https://www.openstreetmap.org/user/Atakua/diary/368829">popisuje</a> co se naučil během importu dat pro landuse/landcover ve Švédsku. Detailní zápis v deníku je povinné čtení pro všechny zájemce o toto téma, protože pokrývá různé praktické problémy a jde do většího detailu než stránky k tématu na OSM wiki.</li>

<li id="wn469_20534">Borbus <a href="https://lists.openstreetmap.org/pipermail/talk-gb/2019-July/023159.html">plánuje</a> pokračovat ve svém vylepšování pobřežních dat pro Spojené království s pomocí vektorové mapy <a href="https://www.ordnancesurvey.co.uk/business-and-government/products/vectormap-products.html">Ordnance Survey</a>. Dokončil již pobřeží kolem <a href="https://en.wikipedia.org/wiki/The_Wash">Washe</a> a žádá komunitu o radu ohledně některých věcí, na které přitom narazil.</li>

<li id="wn470_20554">Po importech v Thajsku a Indonésii <a href="https://forum.openstreetmap.org/viewtopic.php?id=66806">plánuje</a> firma Facebook začít další <a href="https://wiki.openstreetmap.org/wiki/AI-Assisted_Road_Tracing">"import" s podporou počítačového vidění</a> v Malajsii.</li>

<li id="wn477_20848">Brian M. Sperlongano by rád <a href="https://lists.openstreetmap.org/pipermail/imports/2019-September/006072.html">importoval</a> hranice <a href="https://cs.wikipedia.org/wiki/Census-designated_place">míst CDP</a> na Havaji. Jsou zde nicméně nejasnosti ohledně tagování, protože tyto oblasti nesplňují kritéria pro tag <code>boundary=administrative</code>.</li>
<li id="wn477_20872">Na konferenci SotM US 2019 Facebook <a href="https://en.osm.town/@MapAmore/102759539949131126">demonstroval</a> svůj software pro počítačové vidění pro detekci budov vhodných pro import do OSM nástrojem <a href="https://wiki.openstreetmap.org/wiki/RapiD">RapiD</a>.</li>

<li id="wn479_20931"><a href="https://www.cyclestreets.net/">CycleStreets</a> se podívali na masivní datovou sady pro cyklistiku od TfL (<a href="https://en.wikipedia.org/wiki/Transport_for_London">Transport for London</a>) a <a href="https://lists.openstreetmap.org/pipermail/talk-gb/2019-September/023512.html">navrhují</a> doplnit do OSM 11 nových tagů. Všechny nové tagy jsou kompatibilní s existujícími OSM daty a obecně vylepšují existující informace pro lepší směrování. Komentáře k návrhům jsou vítány.</li>

<li id="wn480_21010">Pierre Béland <a href="https://twitter.com/pierzen/status/1177978125377884160?s=19">poukázal</a> na příklady, které ukazují limity automatizovaného rozpoznávání budov společností Microsoft.</li>

